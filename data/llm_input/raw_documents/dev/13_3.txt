המפלגות הפוליטיות בארה"ב מתחילות כבר את הכנותיהן לקראת הסיבוב הבא, ב1992. אז ייבחר לא רק הקונגרס, אלא גם הנשיא. רק ארבע פעמים ב521 השנה האחרונות לא הצליח נשיא לחזור ולהיבחר, אם רצה. עד לפני חודשיים לא היתה סיבה טובה להניח שגורג בוש יהיה המקרה החמישי. אבל מאז נכשל בוש בטיפולו בפרשת התקציב, הסתבך בהתכתשויות-סרק עם הדמוקרטים, ונכנע לבסוף לאורך כל הדרך, שוררת בין דמוקרטים התחושה שיש להם סיכוי ממשי להוציא את בוש מן הבית הלבן בעוד שנתיים. יש לא מעט רפובליקאים הנוטים להסכים אתם. עכשיו נבחנים המועמדים ל1992.